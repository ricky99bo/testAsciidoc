L'Italia (/iˈtalja/[9], ascolta[?·info]), ufficialmente Repubblica Italiana,[10] è una repubblica 
parlamentare situata nell'Europa meridionale, con una popolazione di 60,6 milioni di abitanti e 
Roma come capitale. Delimitata dall'arco alpino, confina a nord, da ovest a est, con Francia, 
Svizzera, Austria e Slovenia; il resto del territorio, circondato dai mari Ligure, Tirreno, Ionio 
e Adriatico, si protende nel mar Mediterraneo, occupando la penisola italiana e numerose isole 
(le maggiori sono Sicilia e Sardegna), per un totale di 301 340 km²[11]. Gli Stati della Città 
del Vaticano e di San Marino sono enclavi della Repubblica.